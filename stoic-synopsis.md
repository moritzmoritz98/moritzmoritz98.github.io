---
layout: post
title: Epistulae morales ad Lucilium - „Briefe über Ethik an Lucilius“
---
Freie Übersetzung und Anmerkung der 124 Briefe von L. ANNAEI SENECAE (c. 4 B.C. – A.D. 65).

# Liber I - Epistularum moralium ad Lucilium liber primus
## Epistula I
> SENECA LUCILIO SUO SALUTEM
>
> [1] Ita fac, mi Lucili: vindica te tibi, et tempus quod adhuc aut auferebatur aut subripiebatur aut excidebat collige et serva. Persuade tibi hoc sic esse ut scribo: quaedam tempora eripiuntur nobis, quaedam subducuntur, quaedam effluunt. Turpissima tamen est iactura quae per neglegentiam fit. Et si volueris attendere, magna pars vitae elabitur male agentibus, maxima nihil agentibus, tota vita aliud agentibus. [2] Quem mihi dabis qui aliquod pretium tempori ponat, qui diem aestimet, qui intellegat se cotidie mori? In hoc enim fallimur, quod mortem prospicimus: magna pars eius iam praeterit; quidquid aetatis retro est mors tenet. Fac ergo, mi Lucili, quod facere te scribis, omnes horas complectere; sic fiet ut minus ex crastino pendeas, si hodierno manum inieceris. [3] Dum differtur vita transcurrit. Omnia, Lucili, aliena sunt, tempus tantum nostrum est; in huius rei unius fugacis ac lubricae possessionem natura nos misit, ex qua expellit quicumque vult. Et tanta stultitia mortalium est ut quae minima et vilissima sunt, certe reparabilia, imputari sibi cum impetravere patiantur, nemo se iudicet quicquam debere qui tempus accepit, cum interim hoc unum est quod ne gratus quidem potest reddere.
>
> [4] Interrogabis fortasse quid ego faciam qui tibi ista praecipio. Fatebor ingenue: quod apud luxuriosum sed diligentem evenit, ratio mihi constat impensae. Non possum dicere nihil perdere, sed quid perdam et quare et quemadmodum dicam; causas paupertatis meae reddam. Sed evenit mihi quod plerisque non suo vitio ad inopiam redactis: omnes ignoscunt, nemo succurrit. [5] Quid ergo est? non puto pauperem cui quantulumcumque superest sat est; tu tamen malo serves tua, et bono tempore incipies. Nam ut visum est maioribus nostris, 'sera parsimonia in fundo est'; non enim tantum minimum in imo sed pessimum remanet. Vale.

Seneca grüßt seinen Lucilius!

[1] So handle, mein Lucilius: Nimm dich für dich in Anspruch, bringe die Zeit zusammen und behüte sie, da sie bisher entweder entrissen, gestohlen oder abgeschnitten wurde. Überzeuge dich, dass dem so ist wie ich schreibe: Etliche Zeiträume werden uns entrissen, entzogen und entströmen. Das Schändlichste ist dennoch der Verlust, welcher durch Vernachlässigung entsteht. Und, wenn du achtzugeben wollest, ein großer Teil des Lebens wird schlecht-handelnd, der größte Teil nichts-handelnd und das ganze Leben einen anderen gehandelt entgleiten. [2]
